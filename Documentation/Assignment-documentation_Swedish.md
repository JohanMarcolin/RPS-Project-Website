#Individuell rapport

Dokumentets syfte är att utgöra en skriftlig dokumentation i enlighet med uppgiftskraven. 
Innehåll:
•	Arbetets gång
•	Egna reflektioner från arbetet
•	Beskrivning av design samt hur tankarna har gått gällande interaktionsdesign samt användarvänlighet

#Arbetets gång:

    Jag valde att utföra uppgiften självständigt då jag ville ha så mycket erfarenhet som möjligt av samtliga delar av projektet. Jag gjorde upp en individuell veckoplanering där projektets övergripande mål delades upp i delmål, dessa prioriterades i relation till andra, orelaterade uppgifter. 

    En genomgående målsättning under projektet var att lägga så stor fokus som möjligt på HTML och CSS, med särskild fokus på positionering med grid och flexbox samt responsiv design; jag ville även skapa ett lite större projekt med mycket innehåll för att kunna förkovra mig så mycket som möjligt inom DOM manipulation.
    Jag gjorde initialt en lo-fi designsketch i figma, vilket innefattade ett överskådligt utseende och flöde för projektets olika sidor både på desktop och mobiltelefon. 

    Arbetet fortlöpte i stort sett dagligen sedan projektet påbörjades, delar av projektet tillägnades mindre tid än andra, delvis pga. tidsbrist, men även då det största arbetsbördan onekligen bestod av CSS samt responsiviteten på olika skärmar.
    Jag kompletterade under arbetets gång med ytterligare en designsketch, för att ha en mer detaljerad plan för hur innehållet på sidorna skulle organiseras. Projektet lämnades in i tid, och de målsättningar som jag hade satt uppfylldes.

#Egna reflektioner från arbetet:

    Det var å ena sidan lätt att arbeta självständigt, då jag enbart behövde ta hänsyn till mitt egen output och planering, å andra sidan saknade jag feedback på arbetsprocessen, särskilt från någon med förmågan att i större utsträckning begränsa och fokusera arbetet.

    Delar av arbetet är definitivt av otillräcklig kvalitet, exempelvis hade CSS koden behövt kortas ner ytterligare, jag skulle behöva använda mer klasser och mindre id:n, samtidigt hade stats.js behövt reviderats ytterligare, det är möjligt att jag var något orealistisk i min planering med hänsyn till gällande deadline. 

    Det var dock roligt och intressant att sköta projektet självständigt, jag har lärt mig mycket och funnit att frontend är mycket roligare än vad jag trodde att det skulle vara, det har stundtals varit svårt att ta lämpliga pauser från arbetet; samtidigt ser jag fram emot nya grupparbeten där slutresultatet kan gynnas av att ha tillgång till olika förmågor samt samarbete och reflektion.

#Beskrivning av design mm:

    Designen av sidan och dess innehåll var mycket utmanande, det hade varit en stor förmån att ha tillgång till en designer som producerade sidans olika layouts. 

    Vid flera tillfällen var jag frestad av att avvika från mina sketcher då de stundtals var svåra att implementera. Jag gjorde mitt bästa för att sidan skulle kunna användas på olika skärmar, innehållet försökte jag göra så enkelt och intuitivt som möjligt, med en minimal mängd antal klick för att komma från en sida till en annan. 
    Jag har fått förnyad respekt för frontend, UX-design, och designers i allmänhet till följd av projektet.
